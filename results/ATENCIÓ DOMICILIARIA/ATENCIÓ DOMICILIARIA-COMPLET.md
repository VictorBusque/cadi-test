## PREGUNTA 11: Quan s'han de detectar els recursos personals del pacient?
* a) Sempre, ja que s'implica activament a la persona en el pla de cures.
* b) Després d'haver formulat els diagnòstics d'infermeria.
* c) Quan es treballa amb un procés de cures.
* d) En la fase de planificació.

### RESPOSTA: (`a`)
```
Sempre, ja que s'implica activament a la persona en el pla de cures.
```
--------------------
## PREGUNTA 12: Els ajuts tècnics són:
* a) Modificacions d'objectes i/o entorns quotidians, especialment ajustades a les limitacions funcionals, psicològiques o intel·lectuals.
* b) Aparells, dispositius o utensilis dissenyats i creats per suplir o complementar limitacions funcionals, psicològiques o intel·lectuals.
* c) Elements o dispositius que ajuden a corregir una deformitat o a restituir o suplir una funció a un segment del cos que s'ha perdut per accident, per malaltia o per causes congènites.
* d) Elements o dispositius que substitueixen un segment del cos que s'ha perdut per accident, per malaltia o que no existeix per causes congènites.

### RESPOSTA: (`b`)
```
Aparells, dispositius o utensilis dissenyats i creats per suplir o complementar limitacions funcionals, psicològiques o intel·lectuals.
```
--------------------

## PREGUNTA 9: Què avalua l'escala de Pfeiffer?
* a) L'autonomia del malalt per realitzar les activitats bàsiques de la vida diària (ABVD)
* b) L'estat cognitiu
* c) L'autonomia del malalt per realitzar les activitats instrumentals de la vida diària (AIVD)
* d) El risc social

### RESPOSTA: (`b`)
```
L'estat cognitiu
```
---------------------
## PREGUNTA 10: Quina és l'etapa fonamental del procés d'infermeria on es realitza una anàlisi de les dades identificades en la valoració?
* a) La valoració
* b) El diagnòstic
* c) L'execució
* d) La planificació

### RESPOSTA: (`b`)
```
El diagnòstic
```
---------------------

## PREGUNTA 15: El nucli de l'atenció a domicili és:
* a) El pacient i la seva família
* b) Únicament el pacient
* c) El pacient, el cuidador/a principal i el seu entorn
* d) El pacient i els professionals que en tenen cura

### RESPOSTA: (`c`)
```
El nucli de l'atenció a domicili no només és el pacient sinó també el cuidador/a i l'entorn que l'envolta.
```
---------------------
## PREGUNTA 16: L'escala de Braden constitueix:
* a) Un element per prendre decisions en l'elaboració del pla de cures.
* b) Un instrument per la prevenció de les nafres per pressió.
* c) Una eina metodològica.
* d) Totes les respostes són correctes.

### RESPOSTA: (`d`)
```
L'escala de Braden constitueix una eina metodològica per valorar les nafres per pressió i, en conseqüència, prendre decisions respecte al pla de cures.
```
--------------------

## PREGUNTA 13: Quin es pot considerar el principal centre d'interès de les intervencions d'infermeria (NIC)?
* a) Els resultats del pacient tan individual com col·lectivament.
* b) La conducta infermera per ajudar al pacient.
* c) La descripció de l'estat, conductes i sentiments del pacient.
* d) L'avaluació dels resultats del pacient.

### RESPOSTA: (`b`)
```
A diferència dels diagnòstics d'infermeria o dels resultats del pacient on aquest és el centre d'interès, en les intervencions d'infermeria el centre d'interès és la conducta infermera, tot allò que els professionals d'infermeria realitzen per ajudar al pacient a avançar cap el resultat desitjat.
```
---------------------
## PREGUNTA 14: Amb relació als problemes interdependents, els professionals d'infermeria:
* a) Formulen el diagnòstic definitiu.
* b) Prescriuen les intervencions.
* c) Prescriuen les intervencions en col·laboració amb el metge.
* d) Segueixen únicament les ordres mèdiques.

### RESPOSTA: (`c`)
```
En un problema interdependent, el metge i la infermera treballen en col·laboració per tal de tractar problemes que afecten ambdós professionals.
```
---------------------

## PREGUNTA 7: L'observació objectiva NO valora:
* a) La tensió arterial.
* b) La temperatura.
* c) La higiene corporal.
* d) La integritat de la pell.

### RESPOSTA: (`c`)
```
c. La higiene corporal no es considera un paràmetre que es pugui mesurar de forma objectiva.
```
---------------------
## PREGUNTA 8: Quin instrument de valoració s'utilitza en atenció domiciliària per avaluar les activitats instrumentals de la vida diària (AIVD)?
* a) L'índex de Katz.
* b) L'escala de Lawton.
* c) L'índex de Barthel.
* d) La taula de Pfeiffer.

### RESPOSTA: (`b`)
```
b. Per mesurar les AIVD s'utilitza l'escala de Lawton. L'índex de Katz i l'índex de Barthel mesuren l'autonomia del malalt per realitzar les activitats bàsiques de la vida diària. La taula de Pfeiffer avalua l'estat cognitiu.
```
---------------------

## PREGUNTA 19: Segons l'escala de Zarit, en quina situació de sobrecàrrega hauria de començar a intervenir la infermera per tal de prevenir la situació de claudicació en el/la cuidador/a?
* a) Quan no presenta cap sobrecàrrega
* b) Quan presenta una sobrecàrrega lleugera
* c) Quan té una sobrecàrrega moderada
* d) Quan hi ha una sobrecàrrega intensa

### RESPOSTA: (`b`)
```
Per tal de prevenir la claudicació en el/la cuidador/a, i basant-nos en l'escala de Zarit, és decisiu que la infermera intervingui des del moment en què es detecta una sobrecàrrega lleugera per tal de prevenir la situació de claudicació.
```
---------------------
## PREGUNTA 20: El cuidador/a principal és la persona que:
* a) S'implica en les cures de la persona malalta i que la infermera cal que identifiqui
* b) S'encarrega que es compleixin les cures de forma adequada encara que no se'n faci càrrec de forma directa
* c) Assumeix la responsabilitat total de les cures
* d) Les respostes a i c són certes

### RESPOSTA: (`d`)
```
El/la cuidador/a principal és la persona que assumeix la responsabilitat total de les cures i que la majoria de vegades coincideix amb el cuidador informal. A més, cal que la infermera l'identifiqui per tal d'implicar-lo/a en el pla de cures de la persona malalta.
```
---------------------

## PREGUNTA 17: Quins elements poden desenvolupar la claudicació del cuidador?
* a) Realitzar cures molt complexes amb recursos insuficients.
* b) El sentiment de pèrdua de la persona que es cuida.
* c) Conflictes familiars, laborals, personals.
* d) Totes les respostes són certes.

### RESPOSTA: (`d`)
```
Totes les respostes són certes.
```
---------------------
## PREGUNTA 18: A quin estadi, segons la classificació de Beare i Myers, correspon una nafra profunda que presenta una escara marró o negra?
* a) Estadi I
* b) Estadi II
* c) Estadi III
* d) Estadi IV

### RESPOSTA: (`d`)
```
Estadi IV
```
---------------------

## PREGUNTA 1: A quina part del diagnòstic d'infermeria s'inclouen les dades objectives observades pel professional?
* a) En la definició
* b) En les característiques definitòries
* c) En els factors relacionats o de risc
* d) En el títol

### RESPOSTA: (`b`)
```
b. Els signes, les dades objectives observades pel professional, s'inclouen en les característiques definitòries d'un diagnòstic d'infermeria.
```
--------------------

## PREGUNTA 2: Un procés d'infermeria personalitzat:
* a) Té en compte les necessitats del pacient però no les del seu entorn
* b) Ha d'estar acabat com a màxim en el termini d'una setmana
* c) És un procés dinàmic, en avaluació constant i pactat amb l'equip i el cuidador
* d) És el resultat de la col·laboració entre el professional d'infermeria i el metge

### RESPOSTA: (`c`)
```
c. El procés d'atenció d'infermeria és dinàmic i ha de ser avaluat constantment. Treballar amb aquest procés contribueix a realitzar una bona atenció.
```
--------------------

## PREGUNTA 3: Segons la taxonomia NANDA, quin tipus de diagnòstic és el següent problema: Dèficit d’autocura: utilització WC relacionat amb una incapacitat per seure i aixecar-se del WC i que es fa palès per una alteració de l’estat de la mobilitat i dolor.
* a) Diagnòstic real
* b) Diagnòstic de risc
* c) Diagnòstic d’alt risc
* d) Diagnòstic probable

### RESPOSTA: (`a`)
```
Correspon a un diagnòstic real ja que conté factors relacionats (incapacitat de seure i aixecar-se) i signes i símptomes (alteració de l’estat de la mobilitat i dolor). Un diagnòstic de risc no té signes ni símptomes. Un diagnòstic d’alt risc no existeix.
```
---------------------

## PREGUNTA 4: Quin dels següents No és un factor de risc a la llar?
* a) Caminar descalç amb mitjons o mitges
* b) Tenir entrebancs en el terra de la llar
* c) Utilitzar les escales domèstiques
* d) Utilitzar sabates amb sola de goma

### RESPOSTA: (`d`)
```
Les sabates amb sola de goma són les més adients per evitar relliscades, ja que la resta de factors de risc predisposen a produir cops, talls, caigudes,...
```
---------------------

## PREGUNTA 5: Un pacient atès a domicili, s'inclou en el programa d’atenció domiciliària, quan:
* a) Requereix un seguiment a domicili dels seus problemes de salut.
* b) S’han de planificar les seves cures.
* c) Compleix els criteris d’inclusió al programa.
* d) Totes les respostes són certes.

### RESPOSTA: (`d`)
```
Un pacient atès en el domicili s'inclou en el programa si requereix: un seguiment dels problemes de salut, una planificació de les seves cures i compleix els criteris d’inclusió.
```
---------------------
## PREGUNTA 6: Una persona queda inclosa en el programa ATDOM si presenta:
* a) Grip i una temperatura axil·lar de 39 °C.
* b) Una edat de ≥ 75 anys.
* c) Diabetis i viu sola.
* d) Artritis reumatoide i no pot desplaçar-se fora del seu domicili.

### RESPOSTA: (`d`)
```
Perquè una persona s'inclogui en el programa ATDOM cal que compleixi els criteris comuns mínims que estableix el Servei Català de la Salut. Aquests criteris són: la malaltia crònica i la incapacitat per desplaçar-se fora del domicili.
```
---------------------
