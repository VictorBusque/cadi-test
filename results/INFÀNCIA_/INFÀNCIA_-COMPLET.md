## PREGUNTA 11: En Pau és un noi de 13 anys que presenta un calendari vacunal complet fins al moment. Segons el calendari de vacunacions sistemàtiques de la Generalitat de Catalunya, quina és la vacuna següent que cal administrar-li?
* a) Varicel·la
* b) Triple vírica
* c) Hepatitis B
* d) Td tipus adult

### RESPOSTA: (`d`)
```
Td tipus adult
```
---------------------
## PREGUNTA 12: A partir de quina edat el/la lactant es manté assegut de manera estable?
* a) De 3 a 6 mesos
* b) De 7 a 9 mesos
* c) De 10 a 12 mesos
* d) Més d’un any

### RESPOSTA: (`b`)
```
De 7 a 9 mesos
```
---------------------

## PREGUNTA 9: Per què es recomana evitar la mel en infants més petits de 12 mesos?
* a) Pel risc d’intoxicació alimentària per botulisme.
* b) Per excés de sucre.
* c) Perquè pot produir al·lèrgies durant el primer any de vida.
* d) A partir dels sis mesos se'ls pot donar mel però en petites quantitats

### RESPOSTA: (`a`)
```
Pel risc d’intoxicació alimentària per botulisme.
```
---------------------
## PREGUNTA 10: L’Anna és una nena de 6 mesos que comença a prendre biberó. Quines recomanacions donaries als seus pares?
* a) L’aigua de preparació sempre s’ha de bullir almenys 10 minuts
* b) Es pot guardar la llet que sobra del biberó
* c) La concentració de llet adequada és una cullerada rasa (5g) per cada 30 cc d’aigua
* d) Si la nena no menja gaire, és recomanable donar-li un biberó quan dormi

### RESPOSTA: (`c`)
```
La concentració de llet adequada és una cullerada rasa (5g) per cada 30 cc d’aigua.
```
---------------------

## PREGUNTA 15: Quin dels consells següents sobre prevenció d’accidents és més apropiat donar als pares d’una nena de 10 anys?
* a) Evitar que manipuli objectes amb peces petites
* b) Utilitzar el casc quan vagi amb bicicleta
* c) No donar-li fruits secs per perill d’ennuegaments
* d) Protegir el llit amb baranes

### RESPOSTA: (`b`)
```
Utilitzar el casc quan vagi amb bicicleta
```
---------------------
## PREGUNTA 16: L’acoblament inadequat de la boca del nen al pit matern pot produir problemes en la lactància. Quin és el problema més freqüent?
* a) La mastitis
* b) Les clivelles
* c) La retirada de la llet
* d) El mugró retràctil

### RESPOSTA: (`b`)
```
Les clivelles
```
---------------------

## PREGUNTA 13: Amb quina vacuna cal tenir precaució en nens que pateixen al·lèrgia a les proteïnes d’ou de pollastre?
* a) Hepatitis B
* b) HIB
* c) Triple vírica
* d) Polio injectable

### RESPOSTA: (`c`)
```
La vacuna triple vírica es comercialitza en dos presentacions: una feta amb embrió de pollastre (que és la més difosa en el nostre entorn) i una altra que no.
```
--------------------
## PREGUNTA 14: Segons el protocol de l’alimentació en la primera infància (0 als 3 anys) de la Generalitat de Catalunya quina és l'edat ideal per introduir l’alimentació complementària?
* a) 3 mesos
* b) 6 mesos
* c) 10 mesos
* d) 12 mesos

### RESPOSTA: (`b`)
```
A partir dels 6 mesos de vida les necessitats nutritives dels infants es modifiquen i és l'edat ideal per començar de manera progressiva.
```
--------------------

## PREGUNTA 7: A partir de quina edat la persistència del reflex Moro es considera un signe d'alerta, segons la Taula de desenvolupament psicomotor?
* a) 6 mesos.
* b) 9 mesos.
* c) 10 mesos.
* d) 12 mesos.

### RESPOSTA: (`a`)
```
Segons la Taula de desenvolupament psicomotor, la persistència del reflex Moro es considera un signe d'alerta en un nen més gran de 6 mesos.
```
---------------------

## PREGUNTA 8: Quina de les següents activitats del Protocol d'activitats preventives i de promoció de la salut a l'edat pediàtrica és una activitat de cribratge?
* a) Les vacunacions.
* b) Els consells sobre l'alimentació.
* c) La prevenció d'accidents.
* d) La mesura del creixement.

### RESPOSTA: (`d`)
```
Les activitats de cribratge són activitats de prevenció secundària que estan dirigides a detectar alteracions el més aviat possible, l'única activitat anomenada que té aquesta intenció és la mesura del creixement. Les altres activitats que s'esmenten: les vacunacions, els consells sobre la prevenció d'accidents i l'alimentació són activitats de prevenció primària i la seva funció no és detectar alteracions.
```
---------------------

## PREGUNTA 19: Quines verdures es recomanen evitar, pel seu contingut en nitrats, fins als 12 mesos?
* a) La pastanaga
* b) El carbassó
* c) Espinacs i bledes
* d) Mongetes tendres

### RESPOSTA: (`c`)
```
Cal evitar els espinacs i les bledes abans dels 12 mesos (i si se'n donen, que no siguin més de 35g al dia) pel seu contingut en nitrats. A partir de l'any i fins als 3 anys, cal que aquestes hortalisses no suposin més de 45 grams al dia. Si l’infant pateix una infecció bacteriana gastrointestinal, s'han d’evitar aquestes dues hortalisses.
```
---------------------
## PREGUNTA 20: En Carles se li ha d'administrar la vacuna triple vírica. Quina informació ha de donar la infermera als pares d'en Carles sobre les possibles reaccions vacunals?
* a) És una vacuna que mai fa cap reacció
* b) Pot tenir febre a les 24-48 hores
* c) Pot tenir febre i malestar general als 7-10 dies
* d) La febre postvacunal no es tracta mai amb antitèrmics

### RESPOSTA: (`c`)
```
La vacuna triple vírica és atenuada i en cas que produeixi reacció vacunal és als 7-10 dies. Totes les vacunes poden donar reaccions. En cas de febre cal donar antitèrmics.
```
---------------------

## PREGUNTA 17: Amb la recollida de dades generals de la història clínica informatitzada es recullen:
* a) Dades sobre antecedents neonatals
* b) Arbre de família d'origen i nucli de convivència
* c) Hàbits familiars
* d) Totes són certes

### RESPOSTA: (`d`)
```
Totes són certes
```
---------------------
## PREGUNTA 18: En la valoració dels resultats de la Taula de desenvolupament psicomotor Llevant, es considera que un nen és de risc quan:
* a) La suma de les estrelles dels ítems errats en una àrea és igual o superior a dos
* b) La suma d’estrelles dels ítems errats en les quatre àrees és igual o superior a quatre
* c) Es detecta un signe d'alarma
* d) No realitza adequadament dos ítems de les quatre àrees

### RESPOSTA: (`c`)
```
Es detecta un signe d'alarma
```
---------------------

## PREGUNTA 1: Segons la Taula de desenvolupament psicomotor. Quina de les següents troballes es considera un signe d'alerta a qualsevol edat?
* a) El dit polze adduït.
* b) El sobresalt exagerat.
* c) La hipertònia d'abductors.
* d) Els moviments oculars anormals.

### RESPOSTA: (`d`)
```
Segons la Taula de desenvolupament psicomotor, els moviments oculars anormals es consideren un signe d'alerta a qualsevol edat. Les altres troballes es consideren un signe d'alerta a partir d'una determinada edat: el dit polze adduït i el sobresalt exagerat a partir dels 2 mesos i l'hipertònia d'abductors a partir dels 4 mesos.
```
---------------------
## PREGUNTA 2: En la mainada menor de 10 anys, dones embarassades i que alletin cal evitar el consum de peix espasa, emperador, caçó o mussola, marraix, agullat, gat, tintorera, luci i tonyina. En infants de 10 a 14 anys quina quantitat es recomana?
* a) En infants de 10 a 14 anys, limitar-lo a 120 g/mes pel seu contingut en mercuri.
* b) No es recomana fins als 6 anys.
* c) A partir dels 3 anys limitar-la a 30-40 grams al dia.
* d) A partir dels 3 anys, si es peix blanc 30-40 grams dia, si es peix blau de 20-30 grams setmana.

### RESPOSTA: (`a`)
```
En infants de 10 a 14 anys, limitar-lo a 120 g/mes pel seu contingut en mercuri. També convé evitar les conserves de tonyina en llauna. Es poden consumir espècies de peix blau de proximitat i pesca sostenible, garantint l'absència d'espines (verat, sorell, sardina, seitó, moll de roca...).
```
---------------------

## PREGUNTA 3: Quina és la zona adequada per administrar la vacuna DTPa-PI a una nena de sis anys?
* a) Vast extern
* b) Deltoide
* c) Gluti major
* d) Gluti menor

### RESPOSTA: (`b`)
```
Deltoide
```
---------------------
## PREGUNTA 4: Les necessitats nutricionals de la mare que alleta el seu fill són diferents a les d'altres etapes de la seva vida. Quina de les recomanacions alimentàries següents és la més encertada per a aquesta mare?
* a) Disminuir la ingesta de líquids a 750 cc al dia.
* b) Augmentar la ingesta de làctics.
* c) Ingerir un màxim de dues racions de fruita al dia.
* d) Utilitzar l’all per condimentar els menjars.

### RESPOSTA: (`b`)
```
Augmentar la ingesta de làctics.
```
---------------------

## PREGUNTA 5: En quina de les següents situacions està indicat administrar la vacuna de la varicel·la segons el calendari vigent de vacunes sistemàtiques a Catalunya?
* a) A tots els nens de 9 mesos
* b) Només en infants immunodeprimits
* c) Al calendari vigent de Catalunya es posa una dosis de vacuna de varicel·la als 15 mesos i altre als 3 anys de vida
* d) Actualment no és una vacuna disponible a Catalunya

### RESPOSTA: (`c`)
```
Al calendari vigent de Catalunya es posa una dosis de vacuna de varicel·la als 15 mesos i altre als 3 anys de vida
```
---------------------
## PREGUNTA 6: En la prevenció dels accidents infantils:
* a) L'edat de l'infant no és important
* b) La majoria d'accidents en els més petits succeeixen fora de casa
* c) A la llar l'espai més perillós és la cuina
* d) El dispositiu de retenció del cotxe és independent de la talla i el pes del nen

### RESPOSTA: (`c`)
```
A la llar l'espai més perillós és la cuina
```
---------------------
