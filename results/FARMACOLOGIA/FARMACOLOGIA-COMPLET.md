## PREGUNTA 11: El lorazepam s'utilitza per tractar:
* a) L'asma
* b) La crisi hipertensiva
* c) L'ansietat
* d) L'hipercolesterolemia

### RESPOSTA: (`c`)
```
Les benzodiazepines tenen propietats hipnòtiques, anticonvulsives i també ansiolítiques pel seu efecte depressor sobre el SNC.  
La resposta correcta és: L'ansietat
```
--------------------
## PREGUNTA 12: Respecte a les benzodiazepines, quina de les afirmacions següents és correcta?
* a) S'utilitzen per tractar la neuràlgia del trigemin
* b) La seva acció principal és el bloqueig dels receptors dopaminèrgics del sistema nerviós central
* c) La seva acció principal és la disminució de la influència de les neurones GABA del SNC
* d) La seva acció principal és l'augment de la influència de les neurones GABA del SNC

### RESPOSTA: (`d`)
```
L'acció principal de les benzodiazepines és l'augment de la influència de les neurones GABA del sistema nerviós central produint un augment de l'efecte depressor sobre aquest sistema.  
La resposta correcta és: La seva acció principal és l'augment de la influència de les neurones GABA del SNC
```
--------------------

## PREGUNTA 9: L’administració de fàrmacs inhibidors de l’enzim conversiu de l’angiotensina produeix:
* a) Disminució del flux renal i de la reabsorció de potassi per la inhibició de l’aldosterona
* b) Augment dels efectes de l’angiotensina II sobre la paret miocàrdica
* c) Vasodilatació com a resultat de la combinació dels efectes sobre l’angiotensina II i la bradicinina
* d) Totes són correctes

### RESPOSTA: (`c`)
```
Vasodilatació com a resultat de la combinació dels efectes sobre l’angiotensina II i la bradicinina
```
---------------------
## PREGUNTA 10: Com s’ha d’administrar el captopril?
* a) Amb els menjars per disminuir la irritabilitat gàstrica
* b) En dejú per evitar problemes d’absorció
* c) Una vegada al dia amb l’esmorzar
* d) Una vegada al dia abans d’anar a dormir amb el sopar

### RESPOSTA: (`b`)
```
En dejú per evitar problemes d’absorció
```
---------------------

## PREGUNTA 15: Quina relació és correcta?
* a) Càpsula – Conté principis actius de gust desagradable
* b) Tableta – Destinada a disgregar-se a l’estómac
* c) Supositori – No té metabolisme de primer pas
* d) Comprimit sublingual – Té metabolisme de primer pas

### RESPOSTA: (`a`)
```
La càpsula conté principis actius de gust desagradable o que no es poden comprimir fàcilment. La tableta es disgrega a la boca. Els comprimits per via sublingual no pateixen metabolisme de primer pas a diferència de la via rectal que sí té una certa biotransformació hepàtica.
```
---------------------
## PREGUNTA 16: De les frases següents quina podria ser un diagnòstic d’infermeria relacionat amb l’educació sobre la farmacoteràpia? El pacient:
* a) Té un dèficit de coneixements sobre el fàrmac
* b) Pren el fàrmac tal com se li ha prescrit
* c) Expressa la importància del tractament farmacològic
* d) No ha patit cap reacció adversa al fàrmac

### RESPOSTA: (`a`)
```
Un dels diagnòstics educacionals d’infermeria més freqüents amb relació al tractament farmacològic és el dèficit de coneixements sobre el fàrmac.
```
---------------------

## PREGUNTA 13: Quina d'aquestes reaccions adverses està produïda per una interacció de tipus farmacocinètic?
* a) Hipotensió severa per propranolol + alfuzosina
* b) Hemorràgia digestiva alta per piroxicam + àcid acetilsalicílic
* c) Hematoma abdominal per acenocoumarol + àcid acetilsalicílic
* d) Embaràs no desitjat per rifampicina + contraceptius orals

### RESPOSTA: (`d`)
```
L'embaràs no desitjat pot estar produït per la interacció farmacocinètica entre la rifampicina i els contraceptius orals. La rifampicina disminueix els efectes dels contraceptius orals per inducció enzimàtica de la seva biotransformació.
```
---------------------
## PREGUNTA 14: Quina de les següents afirmacions és INCORRECTA?
* a) Quan s'avalua una reacció adversa (RA), la resposta a la pregunta: segueix una seqüència temporal adequada? no ha de ser necessàriament afirmativa
* b) Alguna RA pot ser causada per una interacció entre fàrmacs i aliments
* c) Els pacients amb trastorns renals poden ser més susceptibles de patir una RA
* d) Una RA es produeix a les dosis terapèutiques habituals

### RESPOSTA: (`a`)
```
L'inici de la presa del fàrmac ha de ser previ a l'inici de la reacció adversa (RA), és a dir, abans de l'aparició del primer símptoma d'aquesta. Si no fos així, s'implicarien fàrmacs que es poden haver pres pels símptomes de la RA o són posteriors a la seva aparició.
```
---------------------

## PREGUNTA 7: Quina de les següents afirmacions és correcta?
* a) Els bloquejadors β adrenèrgics són els fàrmacs indicats per tractar la hipertensió d’un pacient amb asma
* b) Els inhibidors de l’enzim conversiu de l’angiotensina són els fàrmacs indicats per tractar la hipertensió d’un pacient amb angina de pit
* c) Els diürètics són els fàrmacs indicats per tractar la hipertensió d’un pacient d’edat avançada
* d) Els bloquejadors dels canals del calci són els fàrmacs indicats per tractar la hipertensió d’un pacient amb diabetis

### RESPOSTA: (`c`)
```
Els diürètics són els fàrmacs indicats per tractar la hipertensió d’un pacient d’edat avançada
```
--------------------
## PREGUNTA 8: Quins dels següents principis actius utilitzats per al tractament de la hipertensió han evidenciat la seva eficàcia en la disminució de les complicacions cardiovasculars?
* a) Hidroclorotiazida i enalapril
* b) Furosemida i nifedipina
* c) Doxazosina i losartan
* d) Valsartan i prazosina

### RESPOSTA: (`a`)
```
Hidroclorotiazida i enalapril
```
--------------------

## PREGUNTA 19: Quina de les següents afirmacions és correcta?
* a) Un pacient té prescrit amoxicil·lina cada 8 hores, per millorar el compliment terapèutic i assegurar el manteniment constant dels nivells plasmàtics és aconsellable l'administració amb l'esmorzar, dinar i sopar
* b) L'aparició d'erupció cutània durant el tractament amb amoxicil·lina s'ha de valorar com un efecte indesitjable, pel que caldrà retirar l'antibiòtic i substituir-lo per un altre
* c) Si l'efecte beneficiós de l'antidepressiu no és clar en la primera setmana de tractament cal plantejar la necessitat d'un canvi de tractament
* d) La sequedat de boca i el restrenyiment són reaccions adverses de l'amitriptilina, si apareixen s'haurà de retirar el fàrmac i provar un altre tractament

### RESPOSTA: (`b`)
```
L'aparició d'erupció cutània durant el tractament amb amoxicil·lina s'ha de valorar com un efecte indesitjable, pel que caldrà retirar l'antibiòtic i substituir-lo per un altre.
```
---------------------
## PREGUNTA 20: Quina de les següents afirmacions respecte als laxants és correcta?
* a) És millor que es prenguin pel matí en dejú
* b) S'aconsella la seva administració junt a d'altres fàrmacs
* c) Cal prendre la mínima dosi tolerable durant el màxim temps possible
* d) El seu objectiu és aconseguir una deposició diària

### RESPOSTA: (`a`)
```
És millor que es prenguin pel matí en dejú.
```
---------------------

## PREGUNTA 17: Què ha de tenir en compte la infermera SEMPRE quan informa sobre els fàrmacs?
* a) Donar una informació única a pacients amb tractaments crònics per afavorir un bon compliment terapèutic
* b) Relacionar els efectes del fàrmac amb el benefici concret que es pretén aconseguir sobre la patologia a tractar
* c) No informar sobre efectes indesitjables ja que impliquen un major incompliment terapèutic
* d) Tota la responsabilitat dels canvis d’actitud del pacient que comporta la informació és del professional sanitari

### RESPOSTA: (`b`)
```
En el moment de donar informació sobre fàrmacs s’ha de tenir en compte que la informació aïllada no serveix de res. El pacient ha de conèixer l’alteració que pateix i relacionar els efectes dels fàrmacs amb el benefici concret que es pretén aconseguir.
Les respostes correctes son: Relacionar els efectes del fàrmac amb el benefici concret que es pretén aconseguir sobre la patologia a tractar, Tota la responsabilitat dels canvis d’actitud del pacient que comporta la informació és del professional sanitari.
```
---------------------
## PREGUNTA 18: La informació mínima i necessària que cal donar als pacients quan comencen un tractament ha d’incloure:
* a) Pla diari complet i comprensible per millorar el compliment i resposta a dubtes del pacient
* b) Pauta a seguir adaptada als horaris del pacient ben descrita en el carnet de medicació i adjuntant uns fulls d’informació
* c) Els efectes beneficiosos i indesitjables i com actuar si es presenten
* d) Efectivitat, efectes beneficiosos i indesitjables, instruccions i recomanacions específiques, planificació de properes consultes, resposta a dubtes i confirmació de la informació

### RESPOSTA: (`d`)
```
L’efectivitat i efectes del medicament, efectes indesitjables, instruccions, recomanacions, properes consultes i la confirmació de la informació mínima a donar al pacient sempre que comença a utilitzar un nou fàrmac. Les altres respostes són clarament insuficients.
Les respostes correctes són: Efectivitat, efectes beneficiosos i indesitjables, instruccions i recomanacions específiques, planificació de properes consultes, resposta a dubtes i confirmació de la informació.
```
--------------------

## PREGUNTA 1: En quins apartats s’estructura l’anamnesi farmacològica?
* a) Presentació, informació i tancament
* b) Introducció, preguntes i resum de la informació obtinguda
* c) Preguntes obertes, preguntes tancades i avaluació de la informació
* d) Introducció, obtenció de la informació i educació

### RESPOSTA: (`b`)
```
En el context de l'entrevista clínica, cal iniciar l'anamnesi farmacològica amb una breu introducció per centrar el pacient en el tema i fer-li veure la importància de la seva col·laboració i de la informació que facilita. Després es formulen les preguntes per tal de recollir tota la informació necessària sobre l'ús de fàrmacs. Finalment, a títol de resum, es repassa oralment la informació recollida per tal que el pacient la confirmi.
```
---------------------
## PREGUNTA 2: En el context de l’anamnesi farmacològica, si el professional d’infermeria pregunta al pacient: "Algun cop ha pres alguna medicació per a la hipertensió?", quin tipus de pregunta formula?
* a) Inductora
* b) En positiu
* c) Neutra
* d) En negatiu

### RESPOSTA: (`c`)
```
A l'hora d’obtenir informació, les preguntes s'han de formular de manera neutra per no condicionar la resposta del pacient en una direcció determinada.
```
---------------------

## PREGUNTA 3: Una bona anamnesi farmacològica no es podrà donar per finalitzada si no:
* a) S'aconsegueix un diàleg amb el pacient i es manté una actitud asèptica
* b) Es formulen de manera neutra preguntes obertes i tancades
* c) Es verbalitza de manera resumida la informació que dóna el pacient
* d) Es registra tota la informació que fa referència als fàrmacs crònics que el pacient pren

### RESPOSTA: (`c`)
```
Es verbalitza de manera resumida la informació que dóna el pacient
```
---------------------

## PREGUNTA 4: Un pacient asmàtic presenta una erupció generalitzada atribuïda a diclofenac, quina informació cal donar-li?
* a) No s’ha de preocupar; l’efecte indesitjable és molt poc freqüent i no li tornarà a passar
* b) Pot tornar a prendre el diclofenac però caldrà que rebaixi la dosi a la meitat
* c) No pot tornar a prendre mai més diclofenac i l’analgèsic d’elecció és el paracetamol
* d) No pot prendre diclofenac i l’analgèsic d’elecció és l’àcid acetilsalicílic

### RESPOSTA: (`c`)
```
No pot tornar a prendre mai més diclofenac i l’analgèsic d’elecció és el paracetamol
```
---------------------

## PREGUNTA 5: Quin dels següents fàrmacs és inhibidor de la ciclooxigenasa amb un elevat índex de selecció de la COX-2?
* a) Piroxicam
* b) Indometacina
* c) Celecoxib
* d) Metamizol

### RESPOSTA: (`c`)
```
El celecoxib és un analgèsic amb un elevat índex de selecció de la COX-2.
```
---------------------
## PREGUNTA 6: El mecanisme d’acció dels diürètics tiazídics és:
* a) Augmentar la reabsorció de sodi i aigua en la primera part del túbul distal
* b) Inhibir la reabsorció de sodi i aigua en la primera part del túbul distal
* c) Inhibir l’aldosterona
* d) Inhibir els efectes de l’angiotensina II

### RESPOSTA: (`b`)
```
El mecanisme d'acció dels diürètics tiazídics és inhibir la reabsorció de sodi i aigua en la primera part del túbul distal i augmentar d’aquesta manera la diüresi.
```
---------------------
